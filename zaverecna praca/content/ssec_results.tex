V experimentálnej časti sme sa venovali porovaniu prístupov k odhadu parametrov a porovnaniu dvoch optimalizačných metód -- simplexovej (Nelder--Mead) metóde a metóde Luus--Jaakola. Dáta boli vygenerované simuláciou modelu s inhibíciou pri viacerých skokových zmenách v rýchlosti riedenia $D = $ (0.2, 0.3, 0.4 a 0.5\unitfrac{1}{\hour}) v čase $t = $ 50\unit{\hour} a ich časový priebeh je zobrazený na Obr. \ref{fig:1}. Parametre modelu boli nastavené podobne ako je uvedené v Tabuľke \ref{tab: 3} s rozdielom v maximálnej špecifickej rýchlosti rastu s hodnotou $\mu_{m} = $ 0.954\unitfrac{1}{\hour}. Odhad parametrov sme robili vzhľadom na Monod model, kvôli vyššie uvedeným skutočnostiam. 

Najväčším problémom pri odhade parametrov na základe aproximácie derivácie je šum merania. Diferencia takéhoto signálu vedie k strate údajov z dynamiky systému. Preto je potrebné takýto zašumený signál najskôr spracovať napr. filtráciou. Ďalším faktom je, že meranie koncentrácie biomasy má omnoho väčšiu fluktuáciu ako samotné meranie koncentrácie substrátu, čo vedie k väčším nepresnostiam. V praxi by bolo nutné zabezpečiť identifikáciu živých organizmov od mŕtvych, ak by sme chceli robiť odhad takýmto prístupom. Na Obr. \ref{fig:8} môžeme vidieť výsledok odhadu parametrov na základe aproximácie derivácie. Môžeme si všimnúť, že takýto prístup k odhadu parametrov kladie dôraz skôr na dynamiku systému ako na samotné ustálené stavy.

\begin{figure}
	\centering
	\includegraphics[width=.7\linewidth]{images/der_approximation}
	\caption[]{Časový priebeh koncentrácie biomasy vypočítaný podľa parametrov odhadnutých na základe aproximácie derivácie.}
	\label{fig:8}
\end{figure}

Odhadovať parametre na základe celého modelu je v tomto prípade omnoho efektívnejšie. Vyhneme sa tak spomínaným problémom pri odhade parametrov aproximáciou derivácie. Veľkou výhodou tohto prístupu je, že rozptyl šumu môže byť výrazne väčší. Výsledok takéhoto prístupu k odhadu parametrov môžeme vidieť na Obr. \ref{fig:9}. Z obrázku je očividné, že odhadnutý priebeh je kvalitatívne lepší ako v predchádzajúcom prípade.

\begin{figure}
	\centering
	\includegraphics[width=.7\linewidth]{images/param_approx_diff_eq}
	\caption[]{Časový priebeh koncentrácie substrátu vypočítaný podľa parametrov odhadnutých na základe diferenciálnych rovníc modelu a nameranej koncentrácie substrátu.}
	\label{fig:9}
\end{figure}

Výsledky porovnania optimalizačných metód pri odhade parametrov na základe modelu a nameranej koncentrácie substrátu sú uvedené v Tabuľke \ref{tab: 4}. Simplexová metóda bola v každom bode efektívnejšia ako metóda Luus--Jaakola. Rozdiel pri týchto metódach je ten, že zatiaľ čo metóda Luus--Jaakola je čisto stochastická metóda, ktorá náhodne umiestňuje body, v ktorých vyhodnocuje účelovú funkciu a porovnáva ju z predchádzajúcimi bodmi, simplexová metóda svoj ďalší postup volí na základe predošlých hodnôt účelovej funkcie. Ako už bolo spomínané, tento prístup k odhadu je výpočtovo veľmi náročný, keďže je nutné numericky vyhodnocovať priebeh modelu v každom bode. Tým pádom každé jedno vyhodnotenie účelovej funkcie zaberie značné množstvo času. Ani jedna z týchto metód však nevedie ku globálnemu optimu, ale sú založené na tolerovatelnej odchýlke od optimálneho riešenia. Z tohto dôvodu by sme dokázali odhadnúť parametre modelu presnejšie, ak by sme znížili toleranciu nepresnosti.

\begin{table}
	\centering
	\caption{Porovnanie optimalizačných metód pri odhade parametrov modelu biochemického reaktora. Skutočné hodnoty boli: maximálna špecifická rýchlosť rastu $\mu_{m} = $ 0.954 \unitfrac{1}{\hour} a Michaelisova konštanta $K_{M} = $ 1.2 \unitfrac{\gram}{\liter}.}
	\label{tab: 4}
	\begin{tabular}{lll}
		\hline
		& \textbf{Nelder--Mead} & \textbf{Luus--Jaakola} \\
		\hline
		$\mu_{m}$ [\unitfrac{1}{\hour}] & 0.8772 & 1.0500 \\
		$K_{M}$ [\unitfrac{\gram}{\liter}] & 1.0667 & 1.5082 \\
		Počet iterácií & 52 & 349 \\
		Počet vyhodnotení účelovej funkcie & 99 & 698 \\
		Čas [\second] & 4.0351 & 75.0524 \\
		\hline
	\end{tabular}
\end{table}

Najzávažnejším problémom však je, že sme dokázali relatívne s vysokou presnosťou, nájsť parametre modelu s nesprávnou štruktúrou. Toto je samozrejme veľmi rizikové, pretože ak model štruktúrne nesedí (napr. by tam boli nejaké skryté/nenájdené nuly), tak sa ľahko stane, že náš systém privedieme do stavu vymytia. Žiaľ, informácie o štruktúre modelu nedokážeme získať z nameraných údajov a treba tento problém vyriešiť iným spôsobom. Ako bolo ukázané v článku \cite{HERNANDEZ201946}, jedným z riešení môžu byť hybridné modely. Hybridné modely sú také modely, ktoré majú základ v mechanických modeloch a tieto sú doplnené dátovými modelmi. Dátové modely v tomto prípade úpravujú odchýlky od skutočného modelu, ktoré sa iteratívne aktualizujú na základe informácii zo zariadenia (skutočného modelu). Základnou myšlienkou je vynútiť prispôsobenie podmienok optimality medzi zariadením a rozšíreným modelom pomocou podmienok lineárnej korekcie.
